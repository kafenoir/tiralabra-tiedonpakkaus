# Viikkoraportti 4

## Mitä tein tällä viikolla?

Projektin Huffman-osio on nyt siinä pisteessä, että sekä pakkaaminen että purkaminen toimivat. Isoja tekstitiedostoja pakatessa päästään alle 60 % alkuperäisestä koosta. Toteuttamisessa meni kauemmin kuin oletin ja itse algoritmia suuremmaksi haasteeksi osoittautui se, miten koodi käytännössä kirjoitetaan tiedostoon siten, että se on myös purettavissa. Päädyin tässä ratkaisuun, jossa alkuperäisen tiedoston merkkien frekvenssit kirjoitetaan otsakkeena pakattuun tiedostoon ennen varsinaista Huffman-koodia. Toinen mahdollisuus toteuttaa otsake olisi koodata siihen frekvenssien sijasta Huffman-puun rakenne. Saatan palata tähän, jos aikaa jää, mikä on tosin melko epätodennäköistä. 

Myös testikattavuus edistyi, vaikkakin siinä on vielä paljon parantamista.

## Mitä opin tällä viikolla?

En ollut juuri perehtynyt tavumuotoisen datan käsittelyyn ja tallentamiseen Javalla ennen tätä projektia, mutta tällä viikolla sitä pääsikin harjoittelemaan ihan kunnolla. Toivottavasti tämä puoli sujuu jo jouhevammin toisen pakkausalgoritmin osalta.

## Mitä teen seuraavaksi?

En päässyt vielä tälläkään viikolla toteuttamaan toista suunniteltua pakkausalgoritmia omista tietorakenteista puhumattakaan. Nyt kun Huffman-pakkaamisen perustoiminnallisuus on valmis, voinen vihdoin siirtyä näihin haasteisiin.

## Käytetty aika tällä viikolla

20h